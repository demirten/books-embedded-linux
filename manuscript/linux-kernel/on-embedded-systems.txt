# Gömülü Sistemlerdeki Kullanımı

Linux çekirdeği 2000'li yılların başından itibaren giderek artan hızda, gömülü sistemlerde kendine kullanım alanı bulmuştur.

Önceleri _Windows CE_, _VxWorks_ vb. önemli rakipleri varken, ilerleyen yıllarda neredeyse standart haline gelmiş ve yoğun bir kullanım oranı yakalamıştır.

Günümüzde başta akıllı telefonlar olmak üzere, tüketici elektroniği dünyasında televizyon, setüstü-kutu, DSL modem, uydu alıcı, güvenlik duvarı, ağ depolama birimleri, el terminali, kontrol panel birimleri, navigasyon cihazları vb. pek çok farklı alanda kullanılmaktadır.